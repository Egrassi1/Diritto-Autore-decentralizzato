Egloghe


					Gabriello Chiabrera





Esportato da Wikisource il 29 aprile 2023. Segnala eventuali errori su it.wikisource.org/wiki/Segnala_errori





Questo testo è stato riletto e controllato.





EGLOGHE





DI GABRIELLO





CHIABRERA





Nelle quali sotto nome di Tirsi

Canta del Sig. Iacopo

Corsi.





Donate da lui al M. Illust. Sig. il S.

Ricardo Ricardi.





Indice


Introduzione

Egloga I. Ergasto

Egloga II

Egloga III. Menalca, Logisto.

Egloga IIII. Damone.

Egloga V. Mopso, Dafne, Melibeo.

Egloga VI. Uranio

Egloga VII. Alcippo, Aminta.





S

E in questi miei versi non vedrete vigore d'ingegno, onde possano Molto Illus. sig. Riccardo esservi cari, si vi saranno almeno cari per la gratitudine, la quale in loro risplende; percioche essi sono Testimoni, come ne anco la Morte hammi potuto torre dall’animo il sig. Iacopo nostro; Di quì potrei dire, che a voi non doverà mai rincrescere l’havermi amato, poiche per chiaro essempio siete certo, che il vostro amore, et è al presente, e sempre sarà conosciuto da me. Sia io tanto avventuroso, che possa mostrare segno ad altrui, come nel mezo del cor mio son per guardarlo con perpetua memoria.





I.





EGLOGA. I.





ERGASTO





E

RA il Sol ver l’Occaso, à la stagione,

Che s’infiorano i prati; et io pensoso

3Moveva lento il piè lungo il Mugnone;

Pochi passi mutai, che dove ombroso

In alto si solleva un bel Cipresso

6Vidi Ergasto seder sul prato erboso;

Crespa fronte, irto crin, ciglio dimesso,

Nulla havea di letitia, in mezo a’ fiori

9Giacea la lira, et ivi l’arco appresso;

Poiche dietro al pensier de suoi dolori

Per lungo spatio àndò da se lontano,

12Trasse dal mesto petto un sospir fuori;

Indi la lira sollevò dal piano

Con la sinistra, e già disposto al canto

15Recossi l’arco ne la destra mano;

Ove le corde hebbe tentate alquanto

Ricercando su lor tuono di guai

18Fece si fatte udir note di pianto;

Veggonsi sù l’April ranci gli herbai

Da che ti ci furò nostra sventura

21Ne qui più Tirsi odorano i rosai;

Sempre sta sù quest’aria un’uggia oscura,

Ben dovuta compagna a’ nostri duoli,

24Onde più messe omai non si matura;



Posano in secco tronco i loro voli,

E dolenti cominciano i Fringuelli,

27E rispondono mesti i Rosignoli;

E con lungo bebù capre, et agnelli

Schifano i rivi, e le più molli herbette;

30Ne mugghiano, ma piangono i vitelli;

Le tessute ghirlande à lor dilette

Odian le Ninfe; e da fioriti prati

33Per gli erti monti se ne van solette;

Cessano tra Pastori i balli usati,

Ne possono fra noi cetere udirsi,

36Et à sampogne non si dan più fiati;

Ben è di dura quercia il petto, o Tirsi,

Che può non iterar gravi lamenti

39Senza per la tua morte intenerirsi;

Io certamente il suon de miei tormenti

Sempre farò sentir quinci d’intorno

42Stancando l’aria con dogliosi accenti;

Qui tacque Ergasto; e venne meno il giorno.





II.





L



ICO, et Elpin; Elpin in val di Grieve

Bel sonator d’ogni sampogna, e Lico

3Gran maestro di cetra in val di Sieve;

Tirsi piangean sotto un castagno antico;

Giunse primero Elpin dolce canzone

6A le sue canne, et honorò l’amico;

Su la riva de l’Arno, e del Mugnone

Di peregrina mirra, e d’altri odori

9Tirsi i ricchi pastor santi corone;

E pur in sù l’Ombron ricchi aratori

Innalzano sepolchri ad honorarti,

12E lungo l’Arbia i guardian di tori.

Ma su per l’alpi in solitarie parti

Ove poveramente io viver soglio,

15O Tirsi per honor, che posso darti?

Con un poco di zufolo mi doglio,

Ch’altro non si concede à miei desiri,

18E di qui mi si cresce anco il cordoglio;

Qui tolse à la sampogna i suoi sospiri

Elpino, e trasse la querela à fine;

21Poi Lico die’ principio a suoi martiri;

Qual al tempo de ghiacci, e de le brine

Consolato si pascola l’armento

24Per lo tepido pian de le marine;

Tal per queste campagne andai contento

Infin che non ci fu Tirsi rapito,

27Tirsi, che di noi tutti era ornamento.



Ma da quel giorno, ch’ei sotterra è gito

Io misero simiglio in questa riva

30Pur da la mandra un’agnellin smarrito;

Che sprezza il rezzo, e le belle erbe schiva,

E sempre bela; il lupo al fin sen viene,

33E de la mandra, e de la vita il priva;

Si disse Lico, e le minute arene

Del bel torrente, e le montagne ombrose

36Rispondeano ululando à le sue pene;

Poscia movendo su le piagge erbose

Un’altra volta Elpin dal petto lasso

39Sospinse inverso il Ciel voci dogliose;

Se per monte Morello unqua trapasso

Si che da quelle balze io miri Sesto

42Subito lagrimando gli occhi abbasso;

Indi colmo d’angoscia i passi arresto,

Poscia dietro il furor, ch’à se mi tira

45Conturbo le fontane, e i fior calpesto;

Per tal via disfogata alquanto l’ira,

E contra la ria morte il mio disdegno

48Per piangere il tuo fin tempro la lira;

Spezzola poi, che l’infelice legno

Ben risuona dolente a i casi rei

51Ma nol sà però far si come è degno,

Ne seconda piangendo i dolor miei.





III.





Menalca, Logisto.





Men.

S

V questa bella piaggia, ove tranquillo

Serpeggia il ruscelletto, ove fiorite

3Son le rive di Menta, e di Serpillo;

Ove con torto piè sorge la vite

Sul bianco Pioppo; ove la vista è lieta

6Per le belle viole impalidite.

Canta Logisto, e la mia mente acqueta;

Vento non freme, abbaiator mastino,

9Che tu deggia cantare, ecco non vieta;

Log. Me lo vieta Menalca aspro destino;

Per cui traffitto duramente à torto

12Io sono al disperar quasi vicino;

Che mentre mi fingea maggior conforto,

E di maggior speranza era fornito

15Venne Dameta, e disse ahi Tirsi è morto;

Caddemi il cor, tosto, ch'io l'hebbi udito;

Povera, et infelice mia capanna

18Gran saetta da ciel ben t'ha ferito;

Men. A che l'anima tua tanto s'affanna

Per la morte d'un huom? non è dovuto,

21Che Natura a morir tutti condanna.

Io bella gabbia ho di mia man tessuto

Nel freddo verno a trappassar le sere,

24Quando il velloso armento è ben pasciuto;

Come un forte castel quadra à vedere,

E sorgono ciascuna in ogni canto

27Di liscia canna quattro torri altere;



Quivi un Merlo è prigion, che negro il manto

De le sue piume, e tutto il becco ha giallo,

30E togli in aria ad ogni augello il vanto;

Ei scendea ad un’onda di cristallo,

Et io sotto l’erbetta un laccio tesi

33Al suo volare, e si nol tesi in fallo,

Dal primo di, che l’infelice io presi

Ad insegnarli faticai l’ingegno,

36Et ha fin’hora mille modi appresi;

Si fatto don del tuo valore in segno

Vuò che mostri à bifolci, et aratori

39S’hoggi de canti tuoi mi farai degno;

Log. Menalca lascia me co miei dolori;

Hoggi le voci mie non son più quelle;

42Ma tu soverchio la mia cetra honori;

Hor sù non molto indulgeran le stelle;

Ch’omai l’ombre lunghissime si fanno,

45Andianne à la capanna, ò pecorelle;

Tirsi, le gregge mie ben poseranno

Fin che del chiaro Sole il mondo è privo;

48Ma per te non mi lascia unqua l’affanno;

Partiti Fosca da quel piè d’ulivo;

Guata se l’ostinata hoggi m’ascolta;

51Ve; mal per te, se costa suso arrivo;

Menalca à rivederci un’altra volta.





IIII.





Damone.





S

PARITA ancor non era la Diana

Che ne l’orto n’entrai del bono Ameto

3E mi lavai le man ne la fontana;

E le più fresche foglie del laureto,

E spico colsi, che fioriva intorno

6E colsi sermolino, e colsi aneto;

Poi come al mondo fe vedersi il giorno,

M’ha condotto ardentissimo desio

9Il tuo caro sepolcro à farne adorno;

Qui ti verso con l’herbe il pianto mio,

E qui ritornerò mesto sovvente;

12A Dio già Tirsi, et hora polve, à Dio.

Ma qual fiero latrato oggi si sente?

Forse nel sangue de l’inferma greggia

15L’insidioso lupo innaspra il dente?

Ah Dio che tanto male oggi non veggia;

Melampo già tu sai, che’n fedeltate

18Can di pastore alcun non ti pareggia.

O ben difese, o belle torme amate;

Di latte fecondissimo drapello

21Solo sostegno a la mia stanca etate;

Per l’ombra di si fresco valloncello,

Ove si dolci corrono l’aurette;

24Ove si chiaro mormora il ruscello;

Itene pecorelle, ite caprette;

Mandra forse non è, che’n altro prato

27Haggia da pascolar si molli erbette;



Venturoso terreno, aer beato

In cui nebbia pestifera non siede,

30Cui non depreda peregrino armato;

Move il pastore a la cittade il piede,

Ivi cangia con or candida lana;

33Poscia securo à sua magion sen riede;

Ogni molestia va di qui lontana;

Si vole il gran Signor ch’Arno corregge;

36De l’occhio suo non è la guardia vana;

Quinci su tante scorze oggi si legge

Scritto suo nome; et in cotanti accenti

39Odon suo pregio ricordar le gregge;

Et io cantando di soavi venti

La ben cerata mia sampogna empiea,

42Fin che’n tepidi pianti, et in lamenti

M’ha posto Tirsi la tua morte rea.





V.





Mopso, Dafne, Melibeo.





Mop.

O

GGI il quinto anno si rivolge, ah dura

Per noi memoria, che sul fior degl’anni

3Tirsi fu chiuso ne la tomba oscura.

Mira, che’l vago Sol par che s’appanni

Di folte nubi, e questa piagga mesta

6A qualche gran diluvio si condanni;

Soave Rosignol qui non s’arresta,

Solo s’arresta Tortora dolente,

9O con ria voce Nottola funesta;





Ciò nostri danni ci ritorni à mente;

E de l’alma gentil ne cor devoti

12Non sian giamai le rimembranze spente;

Dafni solleva su per l’aria, e scoti

Il caro cembanel ben conosciuto

15Quando con dita musiche il percoti;

E tu buon Melibeo non esser muto;

Con dotta mano ora riapri, or chiudi

18I varii fori del tuo nobil fiuto;

La gloria singolar de vostri studi

Amorosi pastor non venga meno

21Del nostro caro Tirsi à le virtudi;

Daf. Morte crudel non spense il tuo veneno

Tirsi, che col bel canto à tutte l’hore

24Spegneva l’ira de le tigri in seno?

Mel. Tirsi che col bel canto hebbe valore

Frenare i fiumi in corso, invida morte

27Non poteo raffrenare il tuo furore?

Daf. Non ti dolse di lui, di cui la sorte

Ogni più dura rupe, ogni montagna

30A grande onta di te piagne si forte?

Mel. Odi crudel, come per lui si lagna

Come incolpando te traggono guai

33Ogni fiume, ogni bosco, ogni campagna;

Daf. Hor se’l pregio de l’Arno amasti mai,

E se pregi virtute, o peregrino

36Un si caro sepolcro honorerai.

Mel. Spargi croco, viola, e gelsomino,

Che non vedrai pastor tanto gentile

39Ne da lontano mai, ne da vicino.



Daf. Se lupo depredava il nostro ovile

Tirsi dava ristoro alle sventure,

42Che l’altrui pianto non haveva à vile;

Mel. Se tempesta offendea l’uve mature

Sempre le nostre lagrime dogliose

45Del soccorso di Tirsi eran sicure;

Daf. Qual fra la ruta mammole odorose

Era Tirsi fra gli altri in questa riva,

48Ma troppo tosto morte il ci nascose;

Mel. Qual fra stagni a mirar fontana viva

Era Tirsi fra gl’altri in questa piaggia,

51Ma troppo tosto n’è rimasta priva;

Mop. Limpido rivo, che da monte caggia

Spruzzando in più zampilli il puro argento

54Per solitaria via d’ombra selvaggia;

E tra rami di pin soffio di vento

Quando il celeste can più coce l’erba

57Non saprebbe adeguar vostro concento.

Su val di Tebro omai voce superba

In van presume contrastar con voi;

60A cantor di Firenze oggi riserba

Febo il più singolar de pregi suoi.





VI.

Vranio.





B

IZARRO mio, che sì barbuto il mento

Movendo per lo campo i passi tardi,

Come alter capitan guidi l’armento;

Perche si bassi, e si pensosi i guardi

In terra volgi? e pur i piè ti miri?

Et oltra modo il tuo camin ritardi?



Per aventura Tirsi oggi desiri?

E lui non rimirando hai disconforto?

72E cosi ci palesi i tuoi martiri?

Bizarro mio nostro bon Tirsi è morto;

Per lunga strada di campagne scure

75Lunge da noi nostro bon Tirsi è scorto;

Tù fra le balze de le rupi dure,

O ti dirocca mortalmente; o vero

78Apprestati à soffrir crude venture.

Io poi che più letitia unqua non spero,

Da queste piagge penso far partita,

81Et a più non tornar fermo il pensiero;

Foresta più deserta, e più romita

Sarà mia stanza; il cupo orror di Verna,

84O pur di Falterona havrà mia vita.

Strana cosa a pensar, che ci governa

Morte si ciecamente, e che nel mondo

87Nulla non sia, che le sue leggi scherna?

Tirsi sul fior degli anni ha messo in fondo;

Et alcun poscia lascierà canuto

90Ch'à lui non sarà terzo, ne secondo.

Hor che mi rechi, o farfallin venuto

A volo verso me senza ritegno?

93Oh, la seconda volta ecco starnuto.

Ciò di liete novelle hassi per segno;

Ma sciocco me; non cosi dice Alcasto,

96C'ha ne l'indivinar cotanto ingegno.

Ei mi suole affermar, che'n van contrasto

E che letitia non convien ch'aspetti;

99Io per si dura vita omai non basto;

Lasso, dove sono iti i miei diletti?





VII.





Alcippo, Aminta.





Ami.

C

ERTO non leggiermente io mi raviso

Diletto Aminta; così sei cangiato

3Di domestici panni, e più di viso;

Dipartisti pastor, torni soldato;

Altro che cetra, e boschereccia piva

6La spada, che ti pende al manco lato;

Hor come oggi apparisci? e di qual riva?

Chi tolse ad Arno il tuo soave canto,

9Che per ciascun si volentier s’udiva?

Ami. Ch’io mi partissi la cagion fu pianto;

Non potei rimirar queste pianure

12Morendo Tirsi, ch’io prezzai cotanto;

Da lunge men andai per far men dure

L’aspre miserie; e de la lunga strada

15Lungo saria contar le mie venture.

Alc. Ma pur, perche ritorni homo di spada?

Non pensare al camin; ben alto è’l Sole;

18Molto ha da gir prima che’n mar sen cada.

Ami. Posiamci qui; poi che per te si vole

Io parlerò; presi ad errare intorno,

21Perche’l viaggio rallegrar l’huom suole;

Adunque il mio camin volsi a Livorno;

Ritrovai quivi un popolo guerriero

24Tutto di piume, e di belle armi adorno;

Era sul navigarsi; ogni nocchiero

Spalmar facea del Signor nostro i legni,

27Ch’assalir l’Oriente havea pensiero;



Io veder vago peregrini regni

Entrai con gl’altri; il navigar lontano

30Era à punto il miglior de miei disegni;

Alc. Ferocissimo cor; sul mare insano

Lunge peregrinar? grande ardimento;

33Me per compagno spereresti in vano;

Su per l’onde non è lo stesso vento

Che sù per l’aia; che camin t’avvenne?

36Incontrasti ventura à tuo talento?

Ami. Lieti talhor con incrociate antenne

Quasi volammo sopra il mar; tal’hora

39Non picciola procella si sostenne;

E pur colà donde esce fuor l’aurora

Fummo sentiti, e vi lasciammo in pene

42Il popol rio, che Macometto adora;

Tutte predammo le nemiche arene;

Ma quanti de Cristian sul mar errando

45Furo tratti per noi d’aspre catene?

Lassi, che schiavi, e de la patria in bando

Mirando darsi à cara libertate

48Voce altra non mettean, che Ferdinando;

Ho corso in guisa tal più d’una estate;

Veduto ho varie terre, e varia gente

51Hor mi ritorno a queste piagge amate.

Ma dimmi tù, come felicemente

Menate i giorni? ancora vive Alfeo?

54Che soleva cantar sì dolcemente;

Arde più di Mirtilla Alfesibeo?

Che fa Dameta, che fra noi pastori

57Era quasi uno antico Melibeo?



Alc. Son vivi; et altri in dilettosi amori

Consuma; et altri di suo ben pensoso

60Del campo attende a gli utili lavori;

Aminta il viver nostro è dilettoso;

Quel FERDINANDO, che i nimici infesta

63Anco a’ popoli suoi serba il riposo;

Arida fame qui non ci molesta;

Giustitia regna; è l’habitar securo

66Come ne le Città per la foresta;

Cosi fosser con noi, come già furo

Le cortesie del nostro caro Tirsi;

69Ma tacerò, che’l rimembrarne è duro.

Ami. Alcippo à Dio, tempo è di dipartirsi.



IL FINE.





Informazioni su questa edizione elettronica:


Questo ebook proviene da Wikisource in lingua italiana[1]. Wikisource è una biblioteca digitale libera, multilingue, interamente gestita da volontari, ed ha l'obiettivo di mettere a disposizione di tutti il maggior numero possibile di libri e testi. Accogliamo romanzi, poesie, riviste, lettere, saggi.

Il nostro scopo è offrire al lettore gratuitamente testi liberi da diritti d'autore. Potete fare quel che volete con i nostri ebook: copiarli, distribuirli, persino modificarli o venderli, a patto che rispettiate le clausole della licenza Creative Commons Attribuzione - Condividi allo stesso modo 3.0 Unported[2].

Ma la cosa veramente speciale di Wikisource è che anche tu puoi partecipare.

Wikisource è costruita amorevolmente curata da lettori come te. Non esitare a unirti a noi.

Nonostante l'attenzione dei volontari, un errore può essere sfuggito durante la trascrizione o rilettura del testo. Puoi segnalarci un errore a questo indirizzo: http://it.wikisource.org/wiki/Segnala_errori

I seguenti contributori hanno permesso la realizzazione di questo libro:

Alex brollo

Mess

OrbiliusMagister

Shinitas

Candalua

Xavier121

Sarang

Ftiercel





Il modo migliore di ringraziarli è diventare uno di noi :-)

A presto.



* * *



↑ http://it.wikisource.org

↑ http://www.creativecommons.org/licenses/by-sa/3.0/deed.it





