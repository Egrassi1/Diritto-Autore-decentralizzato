Dottrina


					Schiavo di Bari


AADSISFVDBGFDLòSKAòOBFDGUNDFSJKòFDBLNDòO


Esportato da Wikisource il 3 maggio 2023. Segnala eventuali errori su it.wikisource.org/wiki/Segnala_errori



qweqweqwweq

Questo testo è stato riletto e controllato.

asdasdasdasdasdasdasdasdasdasd



DOTTRINA

AADSISFVDBGFDLòSKAòOBFDGUNDFSJKòFDBLNDòO



DELLO




AADSISFVDBGFDLòSKAòOBFDGUNDFSJKòFDBLNDòO
SCHIAVO DI BARI



AADSISFVDBGFDLòSKAòOBFDGUNDFSJKòFDBLNDòO

SECONDO LA LEZIONE





DI TRE ANTICHI TESTI





A PENNA





Edizione terza bolognese





IN BOLOGNA



PRESSO GAETANO ROMAGNOLI



1865.





Indice


Avvertenza

Notizia bibliografica

Dottrina dello Schiavo de Bari





AVVERTENZA





Presento questa scrittura ai miei signori Associati, non come un modello di classica poesia italiana, ma come una semplice curiosità letteraria. Nel condurre questa edizione, io mi sono giovato sopratutto di un testo a penna, che sta nella libreria de’ Reverendi Canonici Regolari di San Salvatore in Bologna, segnato del N. 396, membranaceo, in 4.º, forse del secolo XIV. contenente una miscellanea, da cui furono tratte diverse altre ghiottornie letterarie. Quando però la lezione di esso testo non mi andava per verso, ricorsi ad altro codice manoscritto, che sta nella Biblioteca della Regia Università Bolognese, pur miscellaneo, in 4.º gr., segnato del N. 158; non che ad uno Laurenziano, Pluteo 43, N. 27; nel quale sono alcune quartine, che non leggonsi ne’ due testi bolognesi, e che io ommisi, perchè le giudicai superflue e intruse dal copiatore.

Dello Schiavo di Bari, che viveva certo nel secolo XIII, trovasi fatta menzione alla Novella IX. del Libro di Novelle e di bel parlar gentile, e ne’ Ricordi di Fra Soba da Castiglione, che lo chiama uomo idiota, senza lettere e senza scienza, ma di acuto ingegno, di discreto giudizio e di molta esperienzia. Forse chi investigasse nelle antiche Cronache Siciliane potrebbe averne notizie maggiori, e però colui che le desidera può farlo a suo talento.

Di questa Dottrina o Proverbi, che dir vogliamo, anticamente si eseguirono alcune stampe, delle quali darem qui dopo la Notizia Bibliografica, tolta dal Libro: Le Opere volgari a stampa dei secoli XIII. e XIV; ma questa che ora offero, mercè le cure usate, confido che di gran lunga vincerà quelle nella diligenza e nella bontà della lezione.





L’EDITORE





NOTIZIA BIBLIOGRAFICA





Incominzano li Proverbi de lo Schiavo de Baro e l’A B C disposta, e Sonetti morali. Senz’alcuna nota tipografica, ma socolo XV, in 4.°

Questo raro libretto, che registrasi nel Catalogo del prof. Libri, viene indicato come appresso: Opuscolo di 4 carte a due colone, caratteri gotici, impresso verso la fine del XV secolo, con una figura intagliata in legno nel frontispizio. L’A B C disposta non è che una raccolta di sentenze in versi, cavate da antichi mss., ciascuna delle quali sentenze comincia con una lettera differente, la progressione delle quali forma per intero l’Alfabeto. In fine si legge un Sonetto morale sulla maniera di abbellirsi con vani ornamenti.



— — Lo stesso, con questo titolo: El Savio Romano et labici disposta, con un Capitolo de’ danari et un Sonetto sopra la honestà delle donne (Senza alcuna nota tipografica, ma sec. XV), in 4.º

Quest’Opuscolo registrasi dal professor Libri nel suo Catalogo e descrivesi nella seguente forma: Il libretto è di tre carte a due colonne, con una bella figura intagliata in legno nel frontispizio. Secondo la lezione di questa stampa, si riprodussero poco dopo li Proverbi inserendoli nel libretto intitolato lo Schiavo de Baro, di cui V. sopra.



— — Lo stesso. Edizione pure senza veruna nota tipografica, ma sec. XVI, in 4.º

Si compone in 4 carte, a due colonne, senza indicazione di luogo; ma forse venne impresso in Firenze sul cominciare del secolo XVI. Così giudica il prof. Libri. Forse è quella stessa edizione registrata dal Molini a facc 150, N. 136 delle sue Operette bibliografiche.



— — Lo stesso, con questo titolo: El Savio Romano et A B C disposta con una bella Canzone contro a quelli che promettono di sodisfare.... al sabato.... et un Capitolo de danari dove dimostrasi chi non da danari essere un gran Barbagiani. Firenze, all’insegna della testuggine, s. a. in 4.º Con fig. in legno.

Questa ristampa, data sul finire del secolo XVI (conforme suppone il Libri), contiene alcune scritture che mancano alle edizioni precedenti. La maggior parte di questi opuscoli appartiene senza dubbio al buon secolo, come ne fanno fede i codici antichi ove si contengono; ne’ quali talvolta le dette Sentenze appellansi. Dottrina che diè lo Schiavo di Baro allo figlio; ovvero: Ammaestramenti dati per Salamone, ed anche: El Savio Romano.





DOTTRINA





DELLO





SCHIAVO DE BARI





* * *





Al nome di Dio è buono incominciare

Tutte le cose che l’uom viene a fare:

Intendi, figlio, se vuoli imparare.

4Sapïenza.



Senno e bontade e conoscenza:

A ciò ch’io dico aggi provvedenza;

Queste parole son tutte sentenza

8E veritade.



Sia prode uomo e usa lialtade.

E quanto puoi ritratti alla bontade:

Ama l’onore della tua cittade

12E della terra.





Se puoi stare in pace, non far guerra

Ched ella fende e taglia più che serra:

Chi troppo la costuma, non disferra

16 Senza danno.



Li uomini per guerra si disfanno

E da battaglia non ne nasciaranno,

Amico mio, che Dio ti dia ’l buon anno

20 E ’l buon mese.



Non distruggiare male il tuo arnese:

Secondo che hai l’entrate, fa le spese:

A fare bene per Dio, sia cortese

24 E conosciente.



E quanto puoi sì gli sta ubbidiente,

E none dire villania niente:

Ciò ch’i’ ti dico sì ti stia a mente

28 D’osservare.



E credi a me, che ti potrà giovare:

Al giuoco della zara non giuocare:

E della moglie altrui non ti vantare,

32 Ch’è gran follia.



E non portar novella che sia ria:

A diciar mal d’altrui è villania:

Biasmare altrui a torto è gran follia,

36 Nè buona usanza.





E guardati non correre a mischianza.

E non andare, dov’ài dubitanza;

Nè non fare villania nè soperchianza

40 Al tuo minore.



Al picciol uom comanda per amore,

E no li fare oltraggio nè disnore,

Che non sa’ quello che si porta in quore;

44 E nello adastiare.



Nè povaro, nè vecchio non gabbare,

Che non sai quello che ti può incontrare:

Che molte cose può l’uom comperare,

48 Ma non ventura.



Femmina e uomo di mala natura

Di gastisgare e battere non cura.

Poco dura l’uom che non ha misura,

52 Ed è corrente



A far le soperchianze spessamente.

Da chi non ama nè teme nïente,

Partiti da lui immantinente

56 E sarai saggio



Figlio, se se’ mandato per messaggio,

Servi l’amico tuo di buon coraggio:

Sia leale, e non far fellonaggio

60 Per moneta.





E se t’è detta la cosa secreta,

Non l’andare dicendo; tiella queta:

Non consentir lo male, anzi lo vieta

64 Se tu puoi.



Guardati di non far quello ad altrui

Che tu non vuo’ ricevare da lui:

Chi diserve dïe guardare a cui

68 E ’l perchè.



Io ti consiglio, figlio, in buona fè,

Giovar ti puote, se tu credi a me;

Servi di buono cor chi serve te,

72 E falli onore.



E guarda, se non se’ buon dicitore,

Non esser troppo gran favellatore.

Figliuol, quanto puoi fuggi lo romore,

76 E non vi stare.



Che dalli savi dè l’uomo imparare,

E colli buoni amici consigliare:

E chi non sa la via dè dimandare

80 Del buon cammino.



E guardati non credare a ’ndivino,

Ch’elli sa poco, e tu sapresti mino.

Siccome vedi fare al buon vicino,

84 Cosi appara.





Guardati dal giuoco della zara.

Ch’ella par dolce, e poi ritorna amara:

Chi troppo la costuma, o chi l’impara.

88 Fa follia.



Figliuol, se vuoli usare mercanzia,

Usala con lialtade e cortesia:

Al tuo compagno non far fellonia,

92 Nè lo ingannare.



Poi se viaggio tu volessi fare,

S’al primo colpo non puoi guadagnare,

Vanne con Dio e non ti sgomentare

96 Al buon mercato.



Va pur innanzi, quando se’ inviato:

Ch’i’ ho veduto, e questo s’è provato,

Uomo perdare, e poi s’è dirizzato

100 A guadagnare.



Quando l’uom cade, sì si diè ingegnare,

A tutta sua possanza, di levare;

E non si dè lassare assiderare,

104 Nè finire:



Ch’i’ ho veduto questo addivenire:

A pover uom gran ricchezza venire;

Ma lo cattivo uom non può salire,

108 Nè rallegrare.



Da questo buono essenpro de' imparare.

Tempo è da tacer, tempo è da parlare:

Savio è l'uomo che sa temporeggiare

Colle genti.





Guardati non usar con frodolenti,

E non istare colli maldicenti:

Partiti da loro, quando li senti,

Figliuolo mio.





Se hai figliuolo, e vedi che sia rio,

Non vi pònare speme, nè disio:

Sovra ogni cosa dei amare Iddio

E servire.





Pensa, figliuolo, che tu dei morire;

E questa è cosa che non può fallire,

Nè appellare si puote, nè fuggire

Questa sentenza.





Usa alla chiesa, e sta in penitenza,

Renditi in colpa d’ogni tua fallenza:

E non usar di vendare a credenza

Tue derrate:





Assai son quelli che n'han tolte e date

E ricevute di male temprate;

Poi vengono in palese le ghignate,

E di nascoso.





Guardati di non essare adastioso,

Superbo, troppo scarso, nè invidioso:

Chi non ha forza, ed egli è rigoglioso,

Ha poco senno.





Tieni a mente quello ch’io t’insegno,

Non lo togliare a schifo, nè a disdegno:

Buona è la forza, migliore è lo 'ngegno,

Come io sento.





Non esser vago di far saramento,

Nè per danaro non far tradimento:

L’onor di questo mondo è il vestimento,

Al mio parere.





Con lialtà guadagna dell'avere;

E se 'l guadagni, sappil mantenere;

Che molte volte el ti potrà valere

E campare.





L’avere face l'uomo riguardare

E fallo ben servire et onorare,

Bene si può vestire e ben calzare

E stare ad agio.





Per denari si fa torre e palagio,

Scarlatti, verdi, nuvoli et albagio,

E chi non n'ha, si fa stare a disagio

La magione





Or vi dirò che disse Salamone:

Se hai figliuol maschio per nulla stagione,

Or lo gastiga mentre ch’è garzone,

E pollo ad arte.





E s'elli è buono, tu li dai tal parte;

Che giammai da lui non ti diparte.

Queste parole son veraci carte

E profezia.





E non pigliar di notte lunga via;

Piglia per tempo buona albergaria:

E quando truovi buona compagnia,

Non la lasciare.





Con li ladroni guarda non usare,

Nè loro mercanzia non comperare,

Che danno ne potresti guadagnare

E disonore.





Non usare coll' uom ch'è traditore,

E non ti gareggiar con tuo maggiore.

Nè fare villania al tuo migliore,

E nol tradire.





A cui non servi, non li diservire:

A ciascun uomo ti fa ben volere.

Quando hai a far la cosa, non dormire,

E non tardare.





Tempo è da vendar. tempo è da comprare:

Quando hai il tempo, saccilo pigliare:

Uom nighittoso non puote avanzare,

E sta mendico.





Intendi, figlio, quello ch'io ti dico:

Da poi ch'hai guadagnato un buono amico,

Quel sappi mantener; e col nemico

Non usare





E guarda quando vieni a favellare;

Pensa e ripensa a quel che vuoi parlare;

Che la parola non si può stornare,

Quando è ditta.





La ria parola va come sagitta,

E come pietra, quand'uomo la gitta:

Assai fiate fa maggior ferita

Che serpente.





Di picciola favilla certamente

N'esce ed avviene grande fuoco ardente:

Però, figliuol, non essere corrente

Accusatore.





Non esser gavarrier, nè vantatore,

Che tutta gente ti terrà peggiore

A puttana non dimostrare amore,

Né a meretrice.





Femmina losingarda è traditrice.

Ch’ella non t'ama, siccom' ella dice:

Nè ghiotta non amar nè bevitrice,

Nè beffarda.





Femmina vana con tutti è bugiarda;

Non l'amar tu, e bene te ne guarda:

Lassala andare, che 'l mal fuoco l' arda.

Le ruffiane





Da casa le ti caccia come cane:

S'elle non fusser, non sarian puttane,

E spesso fanno l'altre che son vane

Folleggiare.





Femmina buona, quella è da amare,

E quella è da servire e da onorare:

A quella non però manifestare

Ogni tuo fatto.





D’andare alla taverna non sia ratto,

E non usare troppo a nullo patto;

Pagar si vuol lo vino poi ch'è tratto

E lograto.





A ber lo vin soperchio è gran peccato.

Che quando l'uomo e caldo e inebriato.

El cade insino in terra strabuzzato.

E non si sente:





E dice villania all'altra gente:

Amico non riguarda, nè parente,

Di che dispiace a Dio fortemente

E alle persone;





Ed enne fatto beffe e dilegione,

Ed è chiamato ebriaco e ghiottone,

E non saprebbe dire sua ragione,

Nè favellare.





Figlio, quando tu odi ben parlare,

Odi e intendi e ascolta e non gridare,

E di saper rispondar dei pensare,

Se ti bisogna.





Al tuo vicin non elevar menzogna,

E non li fare danno, nè vergogna:

Tanto si gratta l’uom, che accatta rogna.

Assai fiate.





La gelosia per certo lasciate:

È rio mantello di verno e di state:

Quel che non volete, non procacciate

Di trovare.





Se hai figliuola grande a maritare,

Se tu non se' agiato e puo'lo fare,

Dàlle marito, e troppo non tardare,

Nè la tenere.



Per lei non consumar lo tuo podere;

Dàlle quello che tu puoi sostenere,

Sta con li tuoi, così farai savere,

E ponci cura.





Uomo che vuol volar contra natura,

E vuol per forza montare in altura,

Se non v'aggiugne, e' cade in terra dura,

E si disface:





Lo pensier li divien tutto fallace.

Figlio, quand'odi quel che non ti piace,

E non puote essar altro, datti pace,

Ch'è 'l migliore;





Ch'i' ho veduto 'l buon sofferitore,

Per umiltade essare vincitore,

E per superbia essare perditore

D'ogni prova.





Quale uomo sede bene, non si muova;

Chi va carendo il male, assai ne trova:

Chi lascia la via vecchia per la nuova,

Fa follezza.





Bella cosa mi par la gentilezza,

E la cortesia e la nettezza:

A quelle cose che l'uomo s'avvezza.

Sì si mantiene.





Lascia stare il male e appara il bene,

E non far quello che non si conviene,

E non rispondar, se non t’appartiene.

Disse Cato;





Va a consiglio, laddove se' avvocato,

E non ci andare, se non se' chiamato;

E non andare in pelago, lodato,

A pescare.





Guardati in fiume torbo non entrare,

Se tu non vedi in prima altrui passare:

Se vuoli far la cosa, dei pensare

Per ragione





Ogni cosa vuol tempo e stagione:

Per gara si distrugge la magione:

Non batter tua moglier senza ragione,

E nolle dare:





Nè a torto non l'accagionare,

Che ria la faresti diventare.

Anco, figliuolo, voglioti pregare

Per amore:





Che ami lo tuo padre di buon cuore,

E sì gli sta ubbidiente e servitore.

Ed alla madre tua sempre fa onore

Quanto sai.





E del bene e del mal che lor farai,

Da Jesu Cristo merito n'avrai,

E dalli tuoi figliuoli ne sarai

Meritato.





Compiuto omai egli è questo dittato:

Abbia, quei che fece esto trattato,

In questo mondo da Dio buono stato,

E sì nell'altro. Amen.





FINE.





Informazioni su questa edizione elettronica:


Questo ebook proviene da Wikisource in lingua italiana[1]. Wikisource è una biblioteca digitale libera, multilingue, interamente gestita da volontari, ed ha l'obiettivo di mettere a disposizione di tutti il maggior numero possibile di libri e testi. Accogliamo romanzi, poesie, riviste, lettere, saggi.

Il nostro scopo è offrire al lettore gratuitamente testi liberi da diritti d'autore. Potete fare quel che volete con i nostri ebook: copiarli, distribuirli, persino modificarli o venderli, a patto che rispettiate le clausole della licenza Creative Commons Attribuzione - Condividi allo stesso modo 3.0 Unported[2].

Ma la cosa veramente speciale di Wikisource è che anche tu puoi partecipare.

Wikisource è costruita amorevolmente curata da lettori come te. Non esitare a unirti a noi.

Nonostante l'attenzione dei volontari, un errore può essere sfuggito durante la trascrizione o rilettura del testo. Puoi segnalarci un errore a questo indirizzo: http://it.wikisource.org/wiki/Segnala_errori

I seguenti contributori hanno permesso la realizzazione di questo libro:

Mess

Candalua

Shinitas

Luigi62

Sarang

Ftiercel





Il modo migliore di ringraziarli è diventare uno di noi :-)

A presto.



* * *



↑ http://it.wikisource.org

↑ http://www.creativecommons.org/licenses/by-sa/3.0/deed.it





